<a href="http://youtube.com/eger5leon">Teszt</a> teszt

1. Készítse el a weboldal tetején megjelenő képet a leírás és a minta alapján, amit cim.png
néven mentsen el!
2. Töltse be a képszerkesztő programba a taj.png állományt a kép hátterének, és ennek
a méretét ne változtassa meg! A minta szerinti körülbelüli helyre és a mintának megfelelő
méretben rajzoljon egy fehér kitöltésű ellipszist!
3. Az ellipszisbe helyezze el a növény rajz.png állományban található vázlatos rajzát
a méret megváltoztatása nélkül! Az ábra az ellipszisből ne nyúljon ki!
4. Az így elkészült képre írja az „A parlagfűről” szöveget a minta szerint! A szöveg fehér
színű, talpas betűtípusú és akkora betűméretű legyen, hogy a kép szélességének legalább
egyharmadát kitöltse! Ügyeljen arra, hogy a szöveg a háttérképről ne nyúljon ki és
az ellipszishez ne érjen hozzá!
5. Hozzon létre két weblapot parlagfu.html és irtas.html néven! A weboldalak
tulajdonságait állítsa be egységesen a következők szerint:
a. Az oldal háttérszíne világoszöld (#9CEE59=RGB(156, 238, 89) kódú szín),
a szöveg színe fekete, és a linkek minden állapotának színe szürke
(#999999=RGB(153, 153, 153) kódú szín) legyen!
b. A böngésző címsorában megjelenő címet „A parlagfűről” szövegre állítsa!
c. Az oldal alapjának készítsen egy 980 képpont széles, 1 soros és 1 oszlopos,
szegély nélküli táblázatot! A cellamargót és a cellaközt állítsa 0 pontosra,
a háttérszínt sötétzöldre (#509050=RGB(80, 144, 80) kódú szín)! A táblázat
középre igazított legyen!
d. Ebbe a táblázatba készítsen egy 940 képpont széles, 3 soros, 6 oszlopos
táblázatot! A táblázat középre igazított, szegély nélküli és fehér háttérszínű
legyen! A cellamargót 0 pontosra, a cellaközt 1 pontosra állítsa!
e. A belső táblázat első, valamint harmadik sorában vonja össze a cellákat! Az első
sor így kialakított egyetlen cellájába illessze be az elkészített cim.png képet!
A kép alternatív szövege „Kép a parlagfűről” legyen! (Ha nem tudta elkészíteni
ezt a képet, akkor helyette a potcim.png állományt illessze be!)
f. A 2. sor celláinak magassága 40 pontos, és háttérszíne fekete legyen! Ezekben
a cellákban fehér betűszínt alkalmazzon! A cellák szövegét
a parlagforras.txt állomány első sorából illessze be, és vízszintesen,
valamint függőlegesen igazítsa középre a minta szerint!
6. A parlagfu.html lapon a belső táblázat 2. sor utolsó cellájában lévő „Irtási módszerek”
címre készítsen linket, amely az irtas.html oldalra mutasson!