1. A weboldal karakterkódolása utf-8, nyelve magyar, a böngésző címsorában megjelenő
cím „Tisza-tó” legyen!
2. A weboldal fejrészében helyezzen el hivatkozást a tiszato.css stíluslapra, valamint
a tiszato.js állományra a meglévő hivatkozások után!
3. A weboldal képlapozó sávjában az utolsó kép után helyezzen el egy új képet! Az új kép
forrása a fej3.jpg legyen, a képhez tartozó címkék (ha a kép fölé visszük az egeret
vagy a kép nem tölthető be) „Tavirózsák” legyenek! Az új kép befoglaló keretét
formázza a másik két képkerettel azonos osztálykijelölővel!
4. A kepek azonosítókijelölővel megjelölt keret osztálybesorolását javítsa container
értékről container-fluid értékre!
5. „A Tisza-tó földrajza” blokkban végezze el a következő módosításokat:
a. A „Tisza-tó számokban” táblázat első sorában készítsen cellaösszevonást!
b. A blokk mindkét négyzetkilométer mértékegységében tegye felső indexbe
a 2-eseket!
c. Az utolsó bekezdés végén található „Világörökség” szóra készítsen új
oldalon/lapon megnyíló hivatkozást! A céloldal címét megtalálja a tiszato.html
dokumentum legvégén található megjegyzésben.
6. „A Tisza-tó turisztikai vonzereje” blokkban végezze el a következő módosításokat:
a. A blokk hasábjainak 6:6-os arányát módosítsa 3:9-re a minta szerint!
b. A táblázatot egészítse ki egy új sorral! A cellában a „Fazekasmesterek” szöveget
helyezze el! Kattintás eseményre a turizmus() függvényt hívja meg „fazekas”
szöveges paraméterrel!
c. Mind a hat turisztikai célpont cellájánál új esemény felvételével állítsa be, hogy ha
az egérkurzor elhagyja az elemet, akkor a keprejt() függvény fusson le!
d. A blokk jobb oldali hasábjának második bekezdését formázza meg a Bootstrap
text-primary osztálykijelölőjével!
7. „A Tisza-tó növényvilága” blokkban végezze el a következő módosításokat:
a. A képeket (közvetlenül) tartalmazó kereteket formázza a meglévő
osztálybesorolásokon túl a novenykep osztálykijelölővel is!
b. A megfelelő új HTML elem beillesztésével érje el, hogy a képeken látható virágok
nevei a kép alatt jelenjenek meg!
8. Nyissa meg a tiszato.css állományt, majd módosítsa a következők szerint:
a. A 2-es szintű címsorok karakterei legyenek félkövér betűstílussal formázva!
b. A madarkep osztály szelektorában található cursor bejegyzést hatástalanítsa
a kódsor törlése nélkül!
c. A novenykep osztálykijelölővel formázott szöveges tartalmat igazítsa
vízszintesen középre!
9. Nyissa meg a tiszato.js állományt, módosítsa tartalmát a következők szerint:
a. Módosítsa a turizmus függvényt, hogy a kép a kepek mappából töltődjön be!
b. Módosítsa a keprejt függvényt, hogy annak ne legyen formális paramétere!