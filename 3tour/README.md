1. A weboldal karakterkódolása UTF-8 , nyelve magyar, a böngésző címsorában megjelenő
cím „Tour de Hongrie” legyen!
2. A weboldal fejrészében helyezzen el hivatkozásokat a tdh.css stíluslapra, valamint
a tdh.js állományra a meglévő hivatkozások után!
3. A weboldal menüjében javítsa a második menüpontnál megjelenítendő menüszöveget
„41. Tour de Hongrie”-ról „2020”-ra!
4. „A Tour de Hongrie története” cím alatti blokkban végezze el a következő módosításokat:
a. A második oszlop képe alá a „Kép helye” megjegyzés helyére illessze be az 1964-es
verseny célfotóját! A kép forrása a cel1964.jpg képfájl legyen! Ha a kép nem tölthető
be, vagy fölé visszük az egeret, akkor a „Befutó 1964-ben” szöveg jelenjen meg!
b. A beillesztett képet formázza a kiskep osztálykijelölővel!
c. A beillesztett kép után egy bekezdésben jelenítse meg a „Célfotó az 1964-es versenyen”
szöveget, a bekezdést formázza a kepfelirat osztálykijelölővel!
5. A „41. Tour de Hongrie” cím alatti blokkban végezze el a következő módosításokat:
a. A blokk első oszlopában a „Média” alcím és kapcsolódó bekezdés alatt található
komment tartalmát jelenítse meg a weboldalon! Az újonnan megjelenített szövegrészt
alakítsa bekezdéssé! A bekezdés „YouTube csatornáján” kifejezésére készítsen új
oldalon/lapon megnyíló hivatkozást, amelyhez a céloldal címét a weboldal
forráskódjának utolsó sorában találja!
b. A blokk második oszlopának tetején található térkép feletti bekezdést alakítsa 3-as
szintű címsorrá!
6. A „Magyar sikerek” cím alatti blokkban végezze el a következő módosításokat:
a. A blokk oszlopainak 5:2:5-ös arányát módosítsa 4:4:4-re a minta szerint!
b. Állítsa be a „csúszka” formátumú beviteli mező szélsőértékeit 1-re és 41-re!
c. A beviteli mező értékének megváltozásának eseményéhez állítsa be a frissit()
JavaScript függvény meghívását!
d. Az „Időszalag” alcím utáni számozott felsorolást formázza meg a helyezes
osztálykijelölővel!
7. Nyissa meg a tdh.css állományt, majd módosítsa a következők szerint:
a. A 2-es szintű címsorok karakterei legyenek félkövér betűstílussal formázva!
b. A kiskep osztály szelektorát bővítse, hogy a szegély sarkai 15px-es sugárban legyenek
lekerekítve!
c. A row osztály szelektorát bővítse úgy, hogy a fatyol.png kép legyen a háttérkép, és
20px értékű legyen a belső margó!
8. Nyissa meg a tdh.js állományt, módosítsa tartalmát a következők szerint:
a. Bővítse a frissit függvényt, hogy a dokumentum sorszam azonosítójú elemében
frissüljön a kiválasztott verseny sorszáma!
b. Módosítsa a listaelem függvényt, hogy a magyar eredmények dőlt kiemelés helyett
félkövér megjelenéssel legyenek kiemelve!